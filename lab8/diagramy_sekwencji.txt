Diagramy sekwencji UML

Diagramy sekwencji (przebiegu) są podstawowym typem diagramów interakcji.
Diagramy sekwencji dobrze ukazują dynamiczne aspekty realizacji scenariuszy, w których dochodzi do złożonych 
oddziaływań pomiędzy obiektami. Podstawowymi oddziaływaniami są wymiany komunikatów oznaczane następującymi 
symbolami:
- przesłanie komunikatu asynchronicznego – strzałka zwykła
- wywołanie funkcji – strzałka z wypełnionym grotem
- powrót z funkcji – strzałka rysowana linią przerywaną

Symbole oddziaływań można uzupełniać nazwami i specyfikacjami (np. sygnatury wywołań, typy przesyłanych 
argumentów).

Na diagramach sekwencji w łatwy sposób ilustrować można tworzenie i niszczenie obiektów (poprzez odpowiednie 
umieszczenie obiektów i odpowiednie symbole). Diagramy sekwencji mogą zawierać dodatkowe konstrukcje 
umożliwiające zapis takich aspektów realizacji programu jak instrukcje warunkowe czy pętle. Realizuje się to 
poprzez umieszczenie na diagramie sekwencji odpowiednich regionów – ramek interakcji. Diagramy sekwencji mogą 
także zawierać informacje o ograniczeniach czasowych realizowanych działań (istnieją też specjalne diagramy do 
tego celu – timing diagrams – które pomijamy ze względu na fakt, iż odpowiadają zachowaniu rzadko obecnemu w 
typowym oprogramowaniu).